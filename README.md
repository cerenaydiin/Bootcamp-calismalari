🎓 Kairu BursCamp – 10 Haftalık Serüvenin Özeti 🚀

10 hafta süren yoğun ve dopdolu bir eğitim yolculuğunu geride bıraktım. Bu süreç, veri bilimi ve yapay zekaya dair bilgi ve deneyimimi derinleştirmekle kalmadı, aynı zamanda uygulama ve problem çözme becerilerimi de güçlendirdi.

📊 Hafta 1–2: Temel Veri Bilimi ve Veri Hazırlığı
İlk haftalarda temel veri bilimi kavramlarını öğrenerek başladım: betimleyici, tanısal, tahminsel ve yönlendirici analizler, veri toplama, temizleme ve keşifsel analiz (EDA). İkinci haftada ise ham veriyi analiz edilebilir hale getirmenin önemini kavradık; eksik verileri doldurma, aykırı değerleri tespit etme, değişken tiplerini yönetme ve veriyi ölçeklendirme gibi temel veri hazırlama tekniklerini uyguladık.

📊 Hafta 3–4: Veri Görselleştirme ve Feature Engineering
Üçüncü haftada, Matplotlib, Seaborn ve Plotly ile veri görselleştirmenin gücünü keşfettim. Grafikleri doğru seçmek ve veriyi etkili bir şekilde sunmak, yalnızca sunum değil karar destek mekanizması olarak da büyük fark yaratıyor.
Dördüncü haftada ise Feature Engineering ile veriyi modele uygun hale getirmeyi öğrendik; yeni özellikler türetme, etkileşimler oluşturma, boyut indirgeme ve önemli değişkenlerin seçimi gibi uygulamalarla veri temsilini güçlendirdik.

🤖 Hafta 5–7: Denetimli Öğrenme ve Sınıflandırma
Beşinci haftada regresyon ve sınıflandırma kavramlarını pekiştirerek model değerlendirme metriklerini ve sınıf dengesizliği konusunu öğrendik. Altıncı haftada Ridge ve Lasso regresyon ile düzenlileştirme tekniklerini deneyimleyip model performansını optimize etmeyi öğrendik. Yedinci haftada ise sınıflandırma algoritmalarına odaklanarak KNN, Karar Ağaçları, Lojistik Regresyon ve SVC ile model kurmayı ve değerlendirmeyi pratiğe döktük.

🚀 Hafta 8–10: Denetimsiz Öğrenme ve NLP
Sekizinci haftada K-Means, DBSCAN, Hiyerarşik Kümeleme ve Isolation Forest gibi denetimsiz öğrenme algoritmaları ile keşifsel veri analizi yaptık. PCA ve t-SNE ile yüksek boyutlu veriyi görselleştirmeyi öğrendik.
Dokuzuncu haftada Doğal Dil İşleme temellerini keşfettik: metin ön işleme, tokenization, lemmatization ve stemming teknikleriyle metin verisini anlamlı hale getirdik.
Onuncu hafta ise bu bilgiler ışığında metin temsil yöntemleri, Word Embeddings ve temel modelleme yaklaşımlarını uygulamalı olarak deneyimledik.
